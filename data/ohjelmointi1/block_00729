Virheet ohjelmakoodissa ovat valitettava tosiasia. Ne tulevat aina
olemaan mukanasi, vaikka olisit kuinka hyvä ohjelmoija tahansa. Hyvä
ohjelmoija kuitenkin tiedostaa tämän asian, ja valmistautuu siihen
hankkimalla työkalut virheiden jäljittämistä ja korjaamista varten. On
olemassa pieniä virheitä, jotka eivät vaikuta ohjelman toimintaan
millään tavalla (kuten kirjoitusvirhe painonapissa), mutta on olemassa
myös virheitä, jotka ovat erittäin vakavia. Tällaiset virheet kaatavat
ohjelman. *Syntaksivirheet* voivat olla pieniä, mutta estävät ohjelmaa
kääntymästä. *Loogiset* *virheet* eivät jää kääntäjän kouriin, mutta
aiheuttavat ongelmia ohjelman ajon aikana.