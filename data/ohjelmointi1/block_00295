Kuten ehkä huomasit, aliohjelmilla ja metodeilla on paljon yhteistä.
Monissa kirjoissa nimitetään myös aliohjelmia metodeiksi. Tällöin
aliohjelmat erotetaan olioiden metodeista nimittämällä niitä
staattisiksi metodeiksi. Tässä monisteessa metodeista puhutaan kuitenkin
vain silloin, kun tarkoitetaan olioiden toimintoja. Jypelin
dokumentaatiosta tutkit RandomGen-luokan staattisia metodeja, millä
voidaan luoda esimerkiksi satunnaisia lukuja. Yksittäinen pallo
poistettiin metodilla Destroy, joka on olion toiminto.