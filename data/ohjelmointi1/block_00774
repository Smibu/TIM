Myös testit täytyy testata. Voihan olla, että kirjoittamissamme
testeissä on myös virheitä. Tämä onkin syytä testata kirjoittamalla
testeihin virhe tarkoituksella. Tällöin Test Results -välilehdellä
pitäisi tietenkin näkyä punainen ympyrä. Jos näin ei ole, on joku
testeistä väärin, tai aliohjelmassa on virhe. Hyvien testien
kirjoittaminen on myös oma taitonsa. Kaikkia mahdollisia tilanteitahan
ei millään voi testata, joten joudumme valitsemaan, mille parametreille
testit tehdään. Täytyisi ainakin testata todennäköiset virhepaikat.
Näitä ovat yleensä ainakin kaikenlaiset "ääritilanteet".