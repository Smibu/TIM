Seuraavaksi kirjoitetaan luokan nimi uudelleen, jonka perään
kirjoitetaan sulkuihin mahdolliset olion luontiin liittyvät parametrit.
Parametrit riippuvat siitä kuinka luokan *konstruktori* (constructor,
muodostaja) on toteutettu. Konstruktori on metodi, joka suoritetaan aina
kun uusi olio luodaan. Valmiita luokkia käyttääkseen ei tarvitse
kuitenkaan tietää konstruktorin toteutuksesta, vaan tarvittavat
parametrit selviävät aina luokan dokumentaatiosta. Yleisessä muodossa
uusi olio luodaan alla olevalla tavalla.