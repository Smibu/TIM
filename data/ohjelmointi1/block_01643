Random-luokka sijaitsee System-nimiavaruudessa. Random-luokasta löytyy
metodeja joilla voimme arpoa erityyppisiä satunnaislukuja. Arpomista
varten meidän täytyy luoda Random-olio, jotta metodeja voitaisiin
kutsua. Random-oliolla on metodi Next, joka saa parametrikseen
kokonaisluvun ja arpoo sitten satunnaisen luvun 0 ja parametrinaan
saamansa luvun väliltä niin, että parametrina annettava luku ei enää
kuulu arvottaviin lukuihin. Arvottava luku on siis aina puoliavoimella
välillä [0, parametri[. Jos haluaisimme arpoa luvun suljetulta väliltä
[0, 10] täytyisi meidän siis muuttaa parametria vastaavasti, sillä kun
käsitellään kokonaislukuja, suljettu väli [0, 10] on sama asia kuin
puoliavoin väli [0, 11[. Alla oleva koodinpätkä arpoisi nyt siis luvun
0:n ja 10:n väliltä niin, että luvut 0 ja 10 kuuluvat arvottaviin
lukuihin.