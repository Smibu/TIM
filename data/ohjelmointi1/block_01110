Jos vertaamme tätä tapaa switch-rakenteella toteutettuun tapaan
huomaamme, että koodin määrä väheni huomattavasti. Tämä tapa on lisäksi
nopeampi, sillä jos esimerkiksi hakisimme arvosanalle viisi kirjallista
arvosanaa, switch-rakenteessa tehtäisiin viisi vertailuoperaatiota.
Taulukkoa käyttämällä vertailuoperaatioita ei tehdä yhtään, vaan
ainoastaan yksi hakuoperaatio taulukosta.