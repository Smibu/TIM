Taulukot tarjoavat meille vielä hyvin rajalliset puitteet ohjelmointiin.
Mietitäänpä vaikka tilanne, jossa meidän tarvitsisi laskea käyttäjän
syöttämiä lukuja yhteen Käyttäjä saisi syöttää niin monta lukua kuin
haluaa ja lopuksi painaa enter, jolloin meidän täytyisi laskea ja
tulostaa näytölle käyttäjän syöttämien lukujen summan. Minne talletamme
käyttäjän syöttämät luvut? Taulukkoon? Minkä kokoisen taulukon luomme?
10 alkiota? 100? vai jopa 1000? Vaikka tekisimme kuinka ison taulukon,
aina käyttäjä voi teoriassa syöttää enemmän lukuja ja luvut eivät mahdu
taulukkoon. Toisaalta jos teemme 1000 kokoisen taulukon ja käyttäjä
syöttääkin vain muutaman luvun, varaamme kohtuuttomasti koneen muistia.
Tällaisia tilanteita varten C\#:ssä on dynaamisia tietorakenteita, eli
kokoelmia. Niiden koko kasvaa sitä mukaan kun alkioita lisätään.
Dynaamisia tietorakenteita ovat muun muassa listat, puut, vektorit,
pinot ym. Niiden käyttäminen ja rakenne eroaa huomattavasti toisistaan.