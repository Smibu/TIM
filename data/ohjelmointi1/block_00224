Kahden lumiukon tapauksessa tämä vielä onnistuu ilman, että koodin määrä
kasvaa kohtuuttomasti, mutta entä jos meidän pitäisi piirtää 10 tai 100
lumiukkoa? Kuinka monta riviä ohjelmaan tulisi silloin? Kun lähes
samanlainen koodinpätkä tulee useampaan kuin yhteen paikkaan, on
useimmiten syytä muodostaa siitä oma *aliohjelma*. Koodin monistaminen
moneen paikkaan lisäisi vain koodirivien määrää, tekisi ohjelman
ymmärtämisestä vaikeampaa ja vaikeuttaisi testaamista.