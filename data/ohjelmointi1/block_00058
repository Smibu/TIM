Rivillä kolme määritellään (tai oikeammin *esitellään*) uusi aliohjelma
nimeltä Main. Nimensä ansiosta se on tämän luokan pääohjelma. Sanat
static ja void kuuluvat aina Main-aliohjelman esittelyyn. Paneudumme
niihin tarkemmin hieman myöhemmin, mutta sanottakoon tässä kohtaa, että
static tarkoittaa, että aliohjelma on *luokkakohtainen* (vastakohtana
*oliokohtainen*, jolloin static-sanaa ei kirjoiteta). Vastaavasti void
merkitsee, ettei aliohjelma palauta mitään tietoa.