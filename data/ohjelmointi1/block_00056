Toisella rivillä on oikealle auki oleva *aaltosulku*. Useissa
ohjelmointikielissä yhteen liittyvät asiat ryhmitellään tai kootaan
aaltosulkeiden sisälle. Oikealle auki olevaa aaltosulkua sanotaan
aloittavaksi aaltosuluksi ja tässä tapauksessa se kertoo kääntäjälle,
että tästä alkaa HelloWorld-luokkaan liittyvät asiat. Jokaista
aloittavaa aaltosulkua kohti täytyy olla vasemmalle auki oleva lopettava
aaltosulku. HelloWorld-luokan lopettava aaltosulku on rivillä viisi,
joka on samalla ohjelman viimeinen rivi. Aaltosulkeiden rajoittamaa
aluetta kutsutaan *lohkoksi* (block).