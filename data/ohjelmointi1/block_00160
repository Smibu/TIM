Myös Main-metodi, eli pääohjelma, on Jypeli-peleissä käytännössä aina
tällainen vakiomuotoinen, joten jatkossa siihen ei tarvitse juurikaan
koskea. Ohitamme tässä vaiheessa pääohjelman sisällön mainitsemalla
vain, että pääohjelmassa Lumiukko-luokasta tehdään uusi olio (eli uusi
”peli”), joka sitten laitetaan käyntiin peli.Run()-kohdassa.
Jypeli-kirjaston rakenteesta johtuen kaikki varsinainen peliin liittyvä
koodi kirjoitetaan omaan aliohjelmaansa, Begin-aliohjelmaan, jota
käsittelemme seuraavaksi.