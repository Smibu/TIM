Silmukan viimeinen lause kasvattaa muuttujan iarvoa yhdellä. Ilman tätä
lausetta saisimme aikaan ikuisen silmukan, sillä indeksin arvo olisi
koko ajan 0ja silmukan ehto olisi aina tosi. Lisäksi metodi tulostaisi
koko ajan taulukon ensimmäistä alkioita. Indeksimuuttujan hallintaan
liittyvät virheet ovat tyypillisiä aloittelevan (ja pidemmällekin
edistyneen) ohjelmoijan virheitä. Ongelmalliseksi virheen tekee se,
ettei se ole syntaksivirhe, jolloin esimerkiksi Visual Studio ei anna
tilanteesta virheilmoitusta.