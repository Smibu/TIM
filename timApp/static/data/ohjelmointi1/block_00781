Tässä luvussa tutustumme tarkemmin merkkijonoihin. Merkkijonot voidaan
jakaa *muuttumattomiin* ja *muokattaviin*. C\#:n muuttumaton merkkijono
on tyypiltään String, johon olemmekin jo hieman tutustuneet olioiden
yhteydessä. Muuttumatonta merkkijonoa ei voi muuttaa luomisen jälkeen.
Muokattavan merkkijonon, StringBuilder-olion, käsittely on joissakin
tilanteessa mielekkäämpää. Vaikka String-olioita ei voikaan muuttaa,
pärjäämme sillä monissa tilanteissa.