Tiettyyn paikkaan voidaan lisätä merkkejä ja merkkijonoja
Insert-metodilla, joka saa parametrikseen indeksin, eli kohdan, johon
merkki (tai merkit) lisätään, sekä lisättävän merkin (tai merkit).
Indeksointi alkaa jälleen nollasta. Insert-metodilla voi lisätä myös
kaikkia samoja tietotyyppejä kuin Append-metodillakin. Voisimme
esimerkiksi lisätä edelliseen esimerkkiin luvun 3.5 perään vielä
muuttujan x. Sitä ennen tarkastellaan merkkien järjestystä ja
indeksointia ja kirjoitetaan kunkin tulostuvan merkin yläpuolelle sen
paikkaindeksi.