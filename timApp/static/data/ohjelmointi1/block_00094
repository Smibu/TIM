Lähdekoodia on usein vaikea ymmärtää pelkkää ohjelmointikieltä
lukemalla. Tämän takia koodin sekaan voi ja pitää lisätä selosteita eli
*kommentteja*. Kommentit ovat sekä koodin kirjoittajaa itseään varten
että tulevia ohjelman lukijoita ja ylläpitäjiä varten. Monet asiat
voivat kirjoitettaessa tuntua ilmeisiltä, mutta jo viikon päästä saakin
pähkäillä, että miksihän tuonkin tuohon kirjoitin.