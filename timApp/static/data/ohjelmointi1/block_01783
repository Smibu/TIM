Liukuluvut ovat tarkkoja, jos niillä esitettävä luku on esitettävissä
mantissan bittien määrän mukaisena kahden potenssien kombinaatioina.
Esimerkiksi luvut 0.5, 0.25 jne. ovat tarkkoja. Harmittavasti kuitenkin
edellä todettiin että 10-järjestelmän luku 0.1 ei ole tarkka. Siksi
esimerkiksi rahalaskuissa on käytettävä joko senttejä tai esimerkiksi
C\#:n Decimal-luokkaa (Javan BigDecimal). Laskuissa kuitenkin nämä
erikoistyypit ovat hitaampia, tilanteesta riippuen eivät kuitenkaan
välttämättä merkitsevästi.