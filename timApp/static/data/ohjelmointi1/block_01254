Nuo kolme osaa - muuttujien alustus, ehto, lopussa tehtävät toimenpiteet
- ovat osia, jotka jokaisessa silmukkarakenteessa tarvítaan.
for-silmukassa ne kirjoitetaan selvästi perättäin yhdelle riville,
jolloin ne on helpompi saada kirjoitettua kerralla oikein. Silmukan
suoritusta ohjaavat tekijät on myös helpompi lukea yhdeltä riviltä, kuin
yrittää selvittää sitä eri riveiltä (silmukkahan voi olla hyvinkin monta
koodiriviä pitkä). continue-lauseen osalta for- ja while-silmukat
toimivat eri tavalla. while-silmukassa lisäykset voivat jäädä tekemättä
continue-lauseen kanssa.