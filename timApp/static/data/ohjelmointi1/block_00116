Pyrittäessä kirjoittamaan koneelle kelpaavia ohjeita joudutaan
suoritettavana oleva toimenpide kirjaamaan sarjana yksinkertaisia
toimenpiteitä. Toimenpidesarjan tulee olla yksikäsitteinen, eli sen
tulee joka tilanteessa tarjota yksi ja vain yksi tapa toimia, eikä siinä
saa esiintyä ristiriitaisuuksia. Yksikäsitteistä kuvausta tehtävän
ratkaisuun tarvittavista toimenpiteistä kutsutaan algoritmiksi.