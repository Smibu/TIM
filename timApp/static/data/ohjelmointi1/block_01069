Kun käsitellään useita samaan asiaan liittyviä jossain mielessä
samankaltaisia tai yhteen liittyviä arvoja, on usein syytä ottaa
käyttöön *taulukko* (array). Taulukko on tietorakenne, johon voi
tallentaa useita samantyyppisiä muuttujia. Yksittäistä taulukon
muuttujaa sanotaan *alkioksi* (element). Jokaisella alkiolla on
taulukossa paikka, jota sanotaan *indeksiksi* (index). Taulukon
indeksointi alkaa C\#:ssa aina nollasta, eli esimerkiksi 12-alkioisen
taulukon ensimmäisen alkion indeksi olisi 0 ja viimeisen 11.