Aliohjelmakutsun suorituksessa lasketaan siis ensiksi jokaisen kutsussa
olevan lausekkeen arvo ja sitten lasketut arvot sijoitetaan kutsussa
olevassa järjestyksessä aliohjelman vastinparametreille. Siksi
vastinparametrien pitää olla sijoitusyhteensopivia kutsun lausekkeiden
kanssa. Esimerkin kutsussa lausekkeet ovat yksinkertaisia: muuttujan
nimi (this), kokonaislukuarvo (0) ja reaalilukuarvo ( Level.Bottom +
200.0). Ne voisivat kuitenkin olla kuinka monimutkaisia lausekkeita
tahansa, esimerkiksi näin: