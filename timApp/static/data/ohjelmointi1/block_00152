Ohjelman suoritus aloitetaan aina pääohjelmasta ja sitten edetään rivi
riviltä ylhäältä alaspäin ohjelman loppuun niin kauan kuin lauseita
riittää. Ohjelmassa voi olla myös rakenteita, joissa toistetaan tiettyjä
rivejä useampaan kertaan vain muuttamalla jotain arvoa tai arvoja.
Pääohjelmassa voi olla myös aliohjelmakutsuja jolloin hypätään
pääohjelmasta suorittamaan aliohjelmaa ja palataan sitten takaisin
pääohjelman suoritukseen. Aliohjelmista puhutaan enemmän luvussa 6.