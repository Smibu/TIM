Muuttujat (variable) toimivat ohjelmassa tietovarastoina erilaisille
asioille. Muuttuja on kuin pieni laatikko, johon voidaan varastoida
asioita, esimerkiksi lukuja, sanoja, tietoa ohjelman käyttäjästä ja
paljon muuta. Ilman muuttujia järkevä tiedon käsittely olisi oikeastaan
mahdotonta. Olemme jo ohimennen käyttäneetkin muuttujia, esimerkiksi
Lumiukko-esimerkissä teimme PhysicsObject-tyyppisiä muuttujia p1, p2 ja
p3. Vastaavasti Lumiukko-aliohjelman parametrit (Game peli, double x,
double y) ovat myös muuttujia: Game-tyyppinen oliomuuttuja peli, sekä
double-alkeistietotyyppiset muuttujat x ja y.