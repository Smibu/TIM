Visual Studion (VS) maksullinen - ja Jyväskylän yliopiston
opiskelijoille maksuton - Ultimate-versio, on ladattavissa Microsoftin
yliopistoyhteistyöpalvelusta, kirjoitushetkellä (elokuu 2012) nimeltään
DreamSpark Premium. Edellä mainittu Express-versio on saatavilla
ilmaiseksi Microsoftin verkkosivuilta. Express-versio riittää muilta
osin tämän kurssin tarpeisiin, mutta siitä puuttuvat testausominaisuudet
(ks. luku 11). Muistathan, että VS on saatavissa vain
Windows-käyttöjärjestelmille. Linux- ja Mac OS X -ympäristöihin on
saatavilla ainakin Mono-sovelluskehitin, mutta tällä kurssilla
käytettävä Jypeli-ohjelmointikirjasto vaatii toimiakseen
Windows-käyttöjärjestelmän.