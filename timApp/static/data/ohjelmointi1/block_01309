Nyt foreach-silmukan kontrollilausekkeessa ilmoitetaan vain kaksi asiaa.
Ensiksi annetaan tyyppi ja nimi muuttujalle, joka viittaa yksittäiseen
taulukon alkioon. Tyypin täytyy olla sama kuin käsiteltävän taulukon
alkiotyyppi, mutta nimen saa itse keksiä. Tälle muuttujalle tehdään ne
toimenpiteet, mitä jokaiselle taulukon alkiolle halutaan tehdä. Toisena
tietona foreach-silmukalle pitää antaa sen taulukon nimi, mitä halutaan
käsitellä. Huomaa, että tiedot erotetaan foreach-silmukassa
kaksoispisteellä. Tämä erottaa foreach-silmukan for-silmukasta.
Esimerkiksi kuukausienPaivienLkm-taulukon alkioita voisi nyt tulostaa
seuraavasti.