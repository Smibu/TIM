Ohjelman kaikki muuttujat ovat lokaaleja muuttujia, eli ne on esitelty
lokaalisti Main-metodin sisällä eivätkä "näy" näin ollen Main-metodin
ulkopuolelle. Tällaisille muuttujille varataan tilaa yleensä
kutsupinosta. Kutsupino on dynaaminen tietorakenne, johon tallennetaan
tietoa aktiivisista aliohjelmista. Siitä käytetään usein myös pelkästään
nimeä pino. Pinosta puhutaan lisää kurssilla ITKA203 Käyttöjärjestelmät.
Tässä vaiheessa pino voisi hieman yksinkertaistettuna olla lokaalien
muuttujien kohdalta suurin piirtein seuraavan näköinen: