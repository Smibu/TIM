Jos poikkeustapauksessa tehtävät toimenpiteet eivät vaihtele riippuen
poikkeuksen tyypistä, voimme ottaa kiinni yksinkertaisesti
Exception-luokan olioita. Kaikki C\#:n poikkeusluokat perivät
Exception-luokan, joten sitä käyttämällä saamme kiinni kaikki
mahdolliset poikkeukset. Joskus voi olla järkevää laittaa viimeinen
catch-lohko nappaamaan Exception-poikkeuksia, jolloin saamme kaikki
loputkin mahdolliset poikkeukset kiinni. Monesti kuitenkin tiedämme
hyvin tarkkaan, mitä poikkeuksia toimenpiteemme voivat aiheuttaa, joten
tämä olisi turhaa. Ja jos emme tiedä mitään poikkeuksesta, emme sitä
osaa käsitelläkään ja siksi Exception-luokan poikkeuksen
kiinniottamisessa on oltava todella varovainen. [VES][KOS][DEI]