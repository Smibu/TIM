Huomataan, että ensimmäisen ja toisen lumiukon piirtäminen tapahtuu
lähes samanlaisilla koodinpätkillä. Itse asiassa ainoa ero on, että
jälkimmäisen lumiukon pallot saavat ensimmäisestä lumiukosta eroavat
koordinaatit. Toisaalta voisimme kirjoittaa koodin myös niin, että
lumiukon alimman pallon keskipiste tallennetaan *muuttujiin* x ja y.
Näiden pisteiden avulla voimme sitten laskea muiden pallojen paikat.
Määritellään heti alussa myös p1, p2 ja p3 PhysicsObject-olioiksi.
Rivinumerointi on tässä jätetty pois selvyyden vuoksi. Luvun lopussa
korjattu ohjelma esitellään kokonaisuudessaan rivinumeroinnin kanssa.