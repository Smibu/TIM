Huomaa, että kun haet luokkien dokumentaatioita hakukoneilla, saattavat
tulokset viitata .NET Frameworkin vanhempiin versioihin (esimerkiksi 1.0
tai 2.0). Kirjoitushetkellä uusin .NET Framework-versio on 4, ja onkin
syytä varmistua että löytämäsi dokumentaatio koskee juuri oikeaa
versiota. Voit esimerkiksi käyttää hakutermissä versionumeroa tähän
tapaan: ”c\# string documentation .net 4”. Versionumeron näkee otsikon
alapuolella. Voit halutessasi vaihtaa johonkin toiseen versioon
klikkaamalla Other Versions -pudotusvalikkoa.