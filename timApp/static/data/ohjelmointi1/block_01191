Tässä luodaan uusi muuttuja, jolla kontrolloidaan, mitä taulukon
alkioita ollaan tulostamassa. Lisäksi sen avulla selvitetään, milloin
taulukon kaikki alkiot on tulostettu ruudulle. Muuttuja alustetaan
arvoon 0, sillä taulukon ensimmäinen alkio on aina indeksissä 0.
Muuttujalle annetaan nimeksi i. Useimmiten pelkät kirjaimet ovat huonoja
muuttujan nimiä, koska ne kuvaavat muuttujaa huonosti. Silmukoissa
kuitenkin nimi i on vakiinnuttanut asemansa kontrolloimassa silmukoiden
kierroksia, joten sitä voidaan hyvällä omallatunnolla käyttää.