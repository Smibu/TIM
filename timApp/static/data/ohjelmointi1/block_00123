Edellä esitetyn kahvinkeitto-ongelman ratkaisu esitettiin jakamalla
ratkaisu viiteen osavaiheeseen. Ratkaisun algoritmi sisältää viisi
toteutettavaa lausetta. Kun näitä viittä lausetta tarkastellaan
lähemmin, osoittautuu, että niistä kukin on edelleen jaettavissa
osavaiheisiin, eli ratkaisun pääalgoritmi voidaan jakaa edelleen
alialgoritmeiksi, joissa askel askeleelta esitetään, kuinka kukin
osatehtävä ratkaistaan.