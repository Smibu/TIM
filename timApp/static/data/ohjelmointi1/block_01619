Poikkeukset ovat nimensä mukaan säännöstä poikkeavia tapahtumia. Niitä
ei tulisikaan käyttää periaatteella: "En ole varma toimiiko tämä, joten
laitan try-catch-rakenteen sisään." Poikkeukset ovat sitä varten, että
hyvinkin suunnitellussa ja mietityssä koodissa voi joskus tapahtua
jotain odottamatonta, johon varautuminen voi parhaimmillaan pitää
lentokoneen kurssissa tai hätäkeskuspäivystyksen tietojärjestelmän
pystyssä.