Alhaalla on Error List (mikäli aktivoit sen päälle aikaisemmin), joka
näyttää koodin kirjoittamisen aikana havaittuja virheitä, sekä
käännöksessä tapahtuvia virheitä. Error List on yksi ohjelmoijan
tärkeimmistä työkaluista ja Visual Studion ehdoton vahvuus -
syntaksivirheet saadaan kiinni ilman, että ohjelmoijan tarvitsee
erikseen edes kääntää tekemäänsä ohjelmaa. Voit tuplaklikata Error
Listissä virhettä, ja VS vie kursorin suoraan siihen pisteeseen, jossa
olettaa virheen olevan.