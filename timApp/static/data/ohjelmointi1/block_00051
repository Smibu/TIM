Jokaisessa C\#-ohjelmassa on vähintään yksi luokka, mutta luokkia voi
olla enemmänkin. Luokan, jonka sisään ohjelma kirjoitetaan, on hyvä olla
samanniminen kuin tiedoston nimi. Jos tiedoston nimi on HelloWorld.cs,
on suositeltavaa, että luokan nimi on myös HelloWorld, kuten meidän
esimerkissämme. Tässä vaiheessa ei kuitenkaan vielä kannata liikaa
vaivata päätänsä sillä, mikä luokka oikeastaan on, se selviää tarkemmin
myöhemmin.