\
\
 Kutsuttaessa aliohjelmaa hyppää ohjelman suoritus välittömästi
parametrien sijoitusten jälkeen kutsuttavan aliohjelman ensimmäiselle
riville ja alkaa suorittamaan aliohjelmaa kutsussa määritellyillä
parametreilla. Kun päästään aliohjelman koodin loppuun palataan
jatkamaan kutsun jälkeisestä seuraavasta lausekkeesta. Esimerkissämme
kun ensimmäinen lumiukko on piirretty, palataan tavallaan ensimmäisen
kutsun puolipisteeseen ja sitten pääohjelma jatkuu kutsumalla toista
lumiukon piirtämistä.