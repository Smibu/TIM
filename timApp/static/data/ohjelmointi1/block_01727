Koska binääriluvuista muodostuu usein hyvin pitkiä, ilmoitetaan ne usein
ihmiselle helpommin luettavassa muodossa joko 8- tai 16-järjestelmän
lukuina. Tutustutaan nyt jälkimmäiseen, eli heksajärjestelmään.
Heksajärjestelmässä on käytössä merkit 0...9A...F, eli yhteensä 16
symbolia. Näin yhdellä symbolilla voidaan esittää jopa luku 15~10~ =
1111~2~. Heksalukuja A...F vastaavat 10-järjestelmän luvut näet alla
olevasta taulukosta.