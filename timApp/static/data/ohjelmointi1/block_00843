\
 Esimerkkisarakkeista kolmas, {0,11:\#\#0.0} (otsikkoriviltä puuttuu tuo
,11 joka määrää kentän viemän minimitilan), on esimerkki siitä, miten
erilaisia lukuja saadaan järjestettyä siististi myös päällekkäin
desimaalipisteen (tai -pilkun) kohdalta. Risuaita tarkoittaa, että jos
luvussa ei ole sen merkin kohdalla numeroa, se jätetään pois paitsi
E-muotoilussa. Sarakkeissa 3 ja 4 pisteen etupuolella olevalla
\#-merkillä ei ole vaikutusta tulokseen. Nolla sen sijaan ”pakottaa”
numeron sen merkin paikalle, vaikka syötteessä ei sen merkin kohdalla
olisikaan mitään: esimerkiksi syötteet 17 ja 0 muuttuvat 17.0:ksi ja
0.0:ksi. Esimerkiksi rahaan liittyvissä sovelluksissa oletuksena
desimaalipisteen jälkeen olisi mielekästä olla kaksi nollaa, jolloin
”nollasentit” näytetään joka tapauksessa, myös rahamäärän ollessa
tasasumma.