Yleensä C\#-ohjelmoijan ei tarvitse huolehtia muistin vapauttamisesta,
mutta on tiettyjä tilanteita, joissa voidaan itse joutua poistamaan
oliot. Yksi esimerkki tällaisesta tilanteesta on tiedostojen käsittely:
Jos olio on avannut tiedoston, olisi viimeistään ennen olion tuhoamista
järkevää sulkea tiedosto. Tällöin samassa yhteydessä olion tuhottavaksi
merkitsemisen kanssa suoritettaisiin myös tiedoston sulkeminen. Tämä
tehdään esittelemällä *hajotin* (destructor), joka on luokan metodi ja
jonka tehtävänä on tyhjentää olio kaikesta sen sisältämästä tiedosta
sekä vapauttaa sen sisältämät rakenteet, kuten kytkökset avoinna oleviin
resursseihin (esim tiedostoon, tosin yleensä tiedostoa ei ole hyvä pitää
avoinna niin kauan aikaa kuin jonkin olion elinkaari voi olla).