Aliohjelmassa lasketaan aluksi eri arvosanojen välinen piste-ero, jota
käytetään arvosanojen laskemiseen. Arvosanojen laskeminen aloitetaan
ylhäältä alaspäin. Ehto voi sisältää myös aritmeettisia operaatioita.
Lisäksi alustetaan muuttuja arvosana, johon talletetaan opiskelijan
saama arvosana. Muuttujaan arvosana talletetaan 5, jos tenttipisteet
ylittävät läpipääsyrajan johon lisätään arvosanojen välinen piste-ero
kerrottuna neljällä. Jos opiskelijan pisteet eivät riittäneet arvosanaan
5, mennään seuraavaan else-if -rakenteeseen ja tarkastetaan riittävätkö
pisteet arvosanaan 4. Näin jatketaan edelleen kunnes kaikki arvosanat on
käyty läpi. Lopuksi palautetaan muuttujan arvosana arvo. Pääohjelmassa
aliohjelmaa on testattu muutamalla testitulostuksella.