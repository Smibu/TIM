<p>Tarkemmin sanottuna luomme uuden PhysicsObject-<em>olion</em> eli
PhysicsObject-luokan <em>ilmentymän</em>, jonka nimeksi annamme p1.
PhysicsObject-oliot ovat pelialueella liikkuvia olioita, jotka
noudattavat fysiikan lakeja. Sulkujen sisään laitamme tiedon siitä,
millaisen objektin haluamme luoda - tässä tapauksessa leveys ja korkeus
(Jypeli-mitoissa, ei pikseleissä), sekä olion muoto. Teemme siis
ympyrän, jonka säde on 100 (leveys 2 * 100 ja korkeus 2 * 100). Muita
Shape-kokoelmasta löytyviä muotoja ovat muiden muassa kolmio, neliö,
sydän jne. Olioista puhutaan lisää luvussa 8.</p>