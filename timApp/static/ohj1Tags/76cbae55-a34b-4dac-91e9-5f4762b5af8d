<p>Oletetaan, että suunnittelisimme yritykselle palkanmaksujärjestelmää.
Siihen tarvittaisiin muun muassa Tyontekija-luokka. Tyontekija-luokalla
täytyisi olla ainakin seuraavat attribuutit: nimi, tehtava, osasto,
palkka. Luokalla täytyisi olla myös ainakin seuraavat metodit:
MaksaPalkka, MuutaTehtava, MuutaOsasto, MuutaPalkka. Jokainen työntekijä
olisi nyt omanlaisensa Tyontekija-luokan ilmentymä eli olio.</p>