<p>Vaikka tämä muoto muistuttaa jo melko paljon metodin kutsua on ero
kuitenkin selvä. Metodia kutsuttaessa toimenpide tehdään aina <em>tietylle
oliolle</em>, kuten p1.Destroy() tuhoaa juuri sen pallon, johon p1-olio
viittaa. Pallojahan voi tietenkin olla myös muita erinimisiä (kuten
esimerkissämme onkin). Alla olevassa aliohjelmakutsussa kuitenkin
käytetään vain luokasta Lumiukot löytyvää PiirraLumiukko-aliohjelmaa.</p>