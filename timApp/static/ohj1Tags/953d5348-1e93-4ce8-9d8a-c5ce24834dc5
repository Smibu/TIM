<p>Kaikissa ohjelmointikielissä näin ei ole (esim. alkuperäinen C++), vaan
muistin vapauttamisesta ja olioiden tuhoamisesta tulee useimmiten
huolehtia itse. Näissä kielissä on yleensä destruktori (destructor =
hajottaja), joka suoritetaan aina kun olio tuhotaan. Itse
kirjoitettavasta destruktorista on tapana kutsua olion elinaikanaan
luomien olioiden tuhoamista tai muiden resurssien vapauttamista. Vertaa
konstruktoriin, joka suoritettiin kun olio luodaan. Haastavaksi näiden
kielien yhteydessä tuleekin se, että joissakin tapauksissa olioiden
elinkaari on automaattista ja joissakin ei. Siksi muistivuodot ovat
erittäin yleisiä aloittelevilla C++ -ohjelmoijilla.</p>