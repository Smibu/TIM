<p>Visual Studio huomaa osan syntaksivirheistä, joten osa virheistä voidaan
korjata jo ennen kääntämistä - tarkemmin sanottuna VS kääntää jatkuvasti
koodia havaitakseen ja ilmoittaakseen mahdolliset virheet. Kun VS löytää
virheen, ilmestyy Error List -paneeliin virheilmoitus ja tieto siitä
rivistä, jolla virheellinen koodi sijaitsee. Lisäksi jos virhe
paikallistuu alleviivaa VS virheellisen koodinpätkän punaisella
aaltoviivalla. Viemällä hiiri punaisen rastin päälle, VS kertoo
tarkemmin mikä kyseisessä kohdassa on vikana. Huomaa, että VS ei
välttämättä paikallista virhettä täysin oikein. Usein virhe voi olla
myös edellisellä tai seuraavalla rivillä.</p>