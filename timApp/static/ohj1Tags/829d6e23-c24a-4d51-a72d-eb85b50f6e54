<p>C#:ssa on olemassa <em>rajapintoja</em> (interface), joissa määritellään
tietyt metodit, ja kaikkien luokkien, jotka toteuttavat (implement)
tämän rajapinnan, täytyy sisältää samat metodit. Rajapintojen hienous on
siinä, että voimme käyttää samoja metodeja kaikkiin niihin olioihin,
jotka toteuttavat saman rajapinnan. Meillä voisi olla, vaikka rajapinta
Muodot. Nyt voisimme tehdä luokat Ympyra, Kolmio ja Suorakulmio, jotka
kaikki toteuttaisivat Muodot-rajapinnan. Voisimme nyt luoda esimerkiksi
Muodot-tyyppisen taulukon, johon voisi nyt tallentaa kaikkia
Muodot-rajapinnan toteutettavien luokkien olioita. Jos
Muodot-rajapinnassa olisi määritelty metodi Varita(), voisimme värittää
silmukassa kerralla taulukollisen ympyröitä, kolmioita ja suorakulmioita
samalla metodilla.</p>