<p>Tässä monisteessa käytetään esimerkkikielenä <em>C#</em>-kieltä. Kuitenkin
nimenomaan esimerkkinä, koska monisteen rakenne ja esimerkit voisivat
olla aivan samanlaisia mille tahansa muullekin ohjelmointikielelle.
Tärkeintä on nimenomaan ohjelmoinnin ajattelutavan oppiminen. Kielen
vaihtaminen toiseen samansukuiseen kieleen on ennemmin verrattavissa
Savon murteen vaihtamisen Turun murteeseen, kuin suomen kielen
vaihtamisen ruotsin kieleen. Toisin sanoen, jos yhdellä kielellä on
oppinut ohjelmoimaan, kykenee jo lukemaan toisella kielellä
kirjoitettuja ohjelmia pienen harjoittelun jälkeen. Toisella kielellä
kirjoittaminen on hieman haastavampaa, mutta samat rakenteet sielläkin
toistuvat. Ohjelmointikielet tulevat ja menevät. Tätäkin vastaavaa
kurssia on pidetty Jyväskylän yliopistossa seuraavilla kielillä:
Fortran, Pascal, C, C++, Java ja nyt C#. Joissakin yliopistoissa
aloituskielenä on Python.</p>