<p>Huomaa, että jos while-silmukan ehto on aina true, on kyseessä <em>ikuinen
silmukka</em> (infinite loop). Ikuinen silmukka on nimensä mukaisesti
silmukka, joka ei pääty koskaan. Ikuinen silmukka johtuu siitä, että
silmukan ehto ei saa koskaan arvoa false. Useimmiten ikuinen silmukka on
ohjelmointivirhe, mutta joskus (hallitun) ikuisen silmukan tekeminen on
perusteltua. Tällöin silmukasta kuitenkin poistutaan (ennemmin tai
myöhemmin) break-lauseen avulla. Tällöinhän silmukka ei oikeastaan ole
ikuinen, vaikka tällaisesta silmukasta sitä nimitystä usein
käytetäänkin. break-lauseesta puhutaan tässä luvussa myöhemmin kohdassa
16.8.1.</p>