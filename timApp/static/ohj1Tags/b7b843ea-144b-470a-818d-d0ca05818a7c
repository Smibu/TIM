<p>Jos vastauksen merkitsevin bitti (vasemman puoleisin) on 1, on vastaus
negatiivinen ja 2-komplementtimuodossa. Tällöin vastauksen
tulkitsemiseksi sille suoritetaan muunnos edellä esitetyllä tavalla
(ensin käännetään bitit, sitten lisätään 1). Muunnoksen tuloksena
saadaan luvun itseisarvo, itse luku on siis tällöin aina negatiivinen.
Jos merkitsevin bitti on 0, on vastaus positiivinen, eikä mitään
muunnosta tarvitse suorittaa.</p>