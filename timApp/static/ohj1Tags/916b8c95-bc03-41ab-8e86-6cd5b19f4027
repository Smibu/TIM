<p>Ideana yllä olevassa aliohjelmassa on, että meillä on kaksi muuttujaa.
Muuttujia voisi kuvata kuvainnollisesti osoittimiksi. Osoittimista
toinen osoittaa aluksi taulukon alkuun ja toinen taulukon loppuun.
Oikeasti osoittimet ovat int-tyyppisiä muuttujia, jotka saavat arvokseen
taulukon indeksejä. Taulukon alkuun osoittavan muuttujan nimi on vasen
ja taulukon loppuun osoittavan muuttujan nimi on oikea. Vasenta
osoitinta liikutetaan taulukon alusta loppuun päin ja oikeaa taulukon
lopusta alkuun päin. Jokaisella kierroksella vaihdetaan niiden taulukon
alkioiden paikat keskenään, joihin osoittimet osoittavat. Silmukan
suoritus lopetetaan juuri ennen kuin osoittimet kohtaavat toisensa.</p>