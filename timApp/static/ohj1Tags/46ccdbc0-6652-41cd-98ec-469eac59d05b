<p>Seuraavalla rivillä asetetaan olion paikka Y-arvon avulla. Huomaa että Y
kirjoitetaan isolla kirjaimella. Tämä on p1-olion ominaisuus,
attribuutti. X-koordinaattia meidän ei tarvitse tässä erikseen asettaa,
se on oletusarvoisesti 0 ja se kelpaa meille. Saadaksemme ympyrät
piirrettyä oikeille paikoilleen, täytyy meidän laskea koordinaattien
paikat. Oletuksena ikkunan keskipiste on koordinaatiston origo eli piste
(0, 0). x-koordinaatin arvot kasvavat oikealle ja y:n arvot ylöspäin,
samoin kuin ”normaalissa” koulusta tutussa koordinaatistossa.</p>