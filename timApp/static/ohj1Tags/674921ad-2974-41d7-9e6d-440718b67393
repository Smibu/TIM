<p>Huomaa, että LuoPallo on tässä funktioaliohjelma, joka ei tee ohjelmassa
mitään ”näkyvää”. Se vain luo pallon, kuten nimikin kertoo, mutta ei
lisää sitä ruudulle. Tästä syystä ei tarvita myöskään Game-parametria,
joka Lumiukko-esimerkissä aikanaan tarvittiin. Sen sijaan lisääminen
tehdään Begin-aliohjelmassa. Yleisesti ottaen aliohjelmissa ei pidä
tehdä enempää kuin mitä dokumentaatiossa kerrotaan - jopa aliohjelman
nimestä pitäisi kaikkein tärkein selvitä.</p>