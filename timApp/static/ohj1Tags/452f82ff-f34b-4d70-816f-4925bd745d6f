<p>Jotta ohjelman kääntäminen ja suorittaminen onnistuu, täytyy koneelle
olla asennettuna joku C#-sovelluskehitin. Mikäli käytät Windowsia, niin
aluksi riittää hyvin Microsoft .NET SDK (Software Development Kit, suom.
kehitystyökalut). Muiden käyttöjärjestelmien tapauksessa
sovelluskehittimeksi käy esimerkiksi <em>Novell Mono</em>. Hyvin monet tämän
kurssin harjoituksista on tehtävissä Mono-sovelluskehittimellä, mutta
tämän monisteen ohjeet ja esimerkit tullaan käsittelemään
Windows-ympäristössä. Edelleen, Jypeli-kirjaston käyttäminen on
mahdollista vain Windows-ympäristössä.</p>