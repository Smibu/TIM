<p>Muuttujien yhteydessä teimme aliohjelman, joka laski kahden luvun
keskiarvon. Tällainen aliohjelma ei ole kovin hyödyllinen, sillä jos
haluaisimme laskea kolmen tai neljän luvun keskiarvon, täytyisi meidän
tehdä niillä omat aliohjelmat. Sen sijaan jos annamme luvut taulukossa,
pärjäämme yhdellä aliohjelmalla. Tehdään siis nyt aliohjelma Keskiarvo,
joka laskee taulukossa olevien kokonaislukujen keskiarvon. Kirjoitetaan
sille myös ComTest-testit.</p>