<p>Rivillä kolme määritellään (tai oikeammin <em>esitellään</em>) uusi aliohjelma
nimeltä Main. Nimensä ansiosta se on tämän luokan pääohjelma. Sanat
static ja void kuuluvat aina Main-aliohjelman esittelyyn. Paneudumme
niihin tarkemmin hieman myöhemmin, mutta sanottakoon tässä kohtaa, että
static tarkoittaa, että aliohjelma on <em>luokkakohtainen</em> (vastakohtana
<em>oliokohtainen</em>, jolloin static-sanaa ei kirjoiteta). Vastaavasti void
merkitsee, ettei aliohjelma palauta mitään tietoa.</p>