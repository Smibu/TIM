<p>Lähdekoodi sijaitsee Program.cs-tiedostossa. Kuten huomaat, projektiin
kuuluu kuitenkin monia muitakin tiedostoja ja kansioita. bin- ja
obj-kansiot sisältävät ohjelman käännökseen liittyviä
väliaikaistiedostoja. Properties-kansio taas sisältää julkaisuun
liittyvää tietoa esimerkiksi tekijänoikeuksista ja merkistöstä. Huomaa,
että varsinainen projektitiedosto on .csproj-päätteinen.</p>