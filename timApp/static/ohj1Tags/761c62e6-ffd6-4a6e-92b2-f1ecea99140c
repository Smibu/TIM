<p>Niin sanottujen muuttumattomien merkkijonojen, eli String-tyypin,
lisäksi C#:ssa on muuttuvia merkkijonoja. Muuttuvien merkkijonojen idea
on, että voimme lisätä ja poistaa siitä merkkejä luomisen jälkeen.
String-tyyppisen merkkijonon muuttaminen ei onnistu sen luomisen
jälkeen. Käytännössä, jos haluamme muuttaa String-merkkijonoa, tehdään
uusi olio. Jos merkkijonoon tehdään paljon muutoksia (esimerkiksi jonoon
lisätään useaan kertaan merkkejä), käy käsittely lopulta hitaaksi - ja
tämä hitaus alkaa näkyä melko nopeasti.</p>