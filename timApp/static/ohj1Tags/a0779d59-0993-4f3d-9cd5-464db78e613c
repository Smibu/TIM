<p>Muuttujan nimen täytyy olla siihen tallennettavaa tietoa kuvaava.
Yleensä pelkkä yksi kirjain on huono nimi muuttujalle, sillä se harvoin
kuvaa kovin hyvin muuttujaa. Kuvaava muuttujan nimi selkeyttää koodia ja
vähentää kommentoimisen tarvetta. Lyhyt muuttujan nimi ei ole
itseisarvo. Vielä parikymmentä vuotta sitten se saattoi olla sitä, koska
se nopeutti koodin kirjoittamista. Nykyaikaisia kehitysympäristöjä
käytettäessä tämä ei enää pidä paikkaansa, sillä editorit osaavat
täydentää muuttujan nimen samalla kun koodia kirjoitetaan, joten niitä
ei käytännössä koskaan tarvitse kirjoittaa kokonaan, paitsi tietysti
ensimmäisen kerran.</p>