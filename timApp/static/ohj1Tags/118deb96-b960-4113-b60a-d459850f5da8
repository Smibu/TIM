<p>Kaikissa edellisissä esimerkeissä oli siis kyse yksikäsitteisten
ohjeiden antamisesta. Kuitenkin esimerkit käsittelivät hyvinkin
erilaisia viestintätilanteita. Ihmisten välinen kommunikaatio,
mikroaaltouunin kytkimien kiertäminen tai nappien painaminen, samoin
kuin videon ajastimen säätö laserkynällä ovat ohjelmoinnin kannalta
toisiinsa rinnastettavissa, mutta ne tapahtuvat eri työvälineitä
käyttäen. Ohjelmoinnissa työvälineiden valinta riippuu asetetun tehtävän
ratkaisuun käytettävissä olevista välineistä. Ihmisten välinen
kommunikaatio voi tapahtua puhumalla, kirjoittamalla tai näiden
yhdistelmänä. Samoin ohjelmoinnissa voidaan usein valita erilaisia
toteutustapoja tehtävän luonteesta riippuen.</p>