<p>Toisaalta liukuluvulla voi esittää tarkasti kokonaislukuja aina arvoon
2^mantissan\ bittien\ lukumäärä^ saakka. Eli doublella (52 bittiä
mantissalle) voi tarkasti käsitellä suurempia kokonaislukuja kuin
int-tyypillä (32 bittiä luvun esittämiseen). long-tyypin 64-bitillä
päästään vielä doublea suurempiin tarkkoihin kokonaislukuihin. Valmiit
kokonaislukutyypit ovat yleensä laskennassa liukulukutyyppejä nopeampia,
joten siksi kokonaislukutyyppejä kannattaa suosia. Nykyprosessoreissa
sen sijaan double ja float tyyppien laskut eivät merkittävästi poikkea
suoritusnopeudeltaan, joten siksi doublea on pidettävä ensisijaisena
valintana kun tarvitaan reaalilukua. Kaikissa mobiilialustoissa ei
välttämättä ole käytössä liukulukutyyppejä ja tämä on otettava
erikoistapauksissa huomioon. Joissakin tapauksissa kieli (esimerkiksi
Java) voi tukea liukulukuja, mutta kohdealustassa ei ole niille
prosessoritason tukea. Tällöin liukulukujen käyttö voi olla hidasta.
Tarvittaessa laskuja voi suorittaa niin, että skaalaa lukualueen
kuvitteellisesti niin, että vaikka sisäisesti luku 1000 on loogisesti 1
ja 1 on loogisesti 0.001 (fixed point arithmetic).</p>