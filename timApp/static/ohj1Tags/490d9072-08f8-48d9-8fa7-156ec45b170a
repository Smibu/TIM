<p>Tämä moniste on luentomoniste kurssille Ohjelmointi 1. Luentomoniste
tarkoittaa sitä, että sen ei ole tarkoitus korvata kunnon kirjaa, vaan
esittää asiat samassa järjestyksessä ja samassa valossa kuin ne
esitetään luennolla. Jotta moniste ei paisuisi kohtuuttomasti, ei
asioita käsitellä missään nimessä täydellisesti. Siksi opiskelun tueksi
tarvitaan jokin hyvä aihetta käsittelevä kirja, sekä rutkasti
ennakkoluulotonta asennetta ottaa asioista selvää. Tuorein tieto löytyy
tietenkin netistä. On myös huomattava, että useimmat saatavilla olevat
kirjat keskittyvät hyvin paljon tiettyyn ohjelmointikieleen—erityisesti
aloittelijoille tarkoitetut. Osin tämä on luonnollista, koska ihmisetkin
tarvitsevat jonkin yhteisen kielen kommunikoidakseen toisen kanssa.
Siksi ohjelmoinnin aloittaminen ilman, että ensin opetellaan jonkun
kielen perusteet, on aika haastavaa.</p>