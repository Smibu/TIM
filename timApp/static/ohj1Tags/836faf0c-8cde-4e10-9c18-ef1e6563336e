<p>Ohjelmassa lasketaan ensiksi kaikkien taulukoiden lukujen summa
muuttujaan summa. Koska taulukoiden indeksointi alkaa nollasta, on
ehdottoman kätevää asettaa myös laskurimuuttuja i aluksi arvoon 0.
Ehtona on, että silmukkaa suoritetaan niin kauan kuin muuttuja i on
pienempi kuin taulukon pituus. Jos tuntuu, että ehdossa pitäisi olla
yhtä suuri tai pienempi kuin -merkki (\&lt;=), niin pohdi seuraavaa. Jos
taulukon koko olisi vaikka 7, niin tällöin viimeinen alkio olisi
alkiossa luvut[6], koska indeksointi alkaa nollasta. Tästä johtuen jos
ehdossa olisi "\&lt;="-merkki, viitattaisiin viimeisenä taulukon alkioon
luvut[7], joka ei enää kuulu taulukon muistialueeseen. Tällöin ohjelma
kaatuisi ja saisimme "IndexOutOfRangeException"-poikkeuksen.</p>