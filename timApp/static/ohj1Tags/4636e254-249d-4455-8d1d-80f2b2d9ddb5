<p><em>Koodisto =</em> Määrittelee jokaiselle <em>merkistön</em> merkille yksikäsitteisen
koodinumeron. Merkin numeerinen esitys on usein välttämätön
tietokoneissa. Merkistö määrittelee joukon merkkejä ja niille nimen,
numeron ja jonkinnäköisen muodon kuvauksen. Merkistöllä ja koodistolla
tarkoitetaan usein samaa asiaa, kuitenkin esimerkiksi Unicode-merkistö
sisältää useita eri koodaus tapoja (UTF-8, UTF-16, UTF-32). Koodisto on
siis se merkistön osa, joka määrittelee merkille numeerisen koodiarvon.
Koodistoissa syntyy ongelmia yleensä silloin, kun siirrytään jostain
skandimerkkejä (ä,ö,å, ...) sisältävästä koodistosta seitsemänbittiseen
ASCII-koodistoon, joka ei tue skandeja. ASCII-koodistosta puhutaan lisää
luvussa <a href="#o25_ASCIIkoodi">27</a>.</p>