<p>Silloin tällöin ohjelmoinnissa tarvitsisimme rakennetta, jossa silmukan
sisäosa on jaettu kahteen osaan. Ensimmäinen osa suoritetaan vaikka ehto
ei enää olisikaan voimassa, mutta jälkimmäinen osa jätetään
suorittamatta. Tällaista rakennetta ei C#-kielestä löydy valmiina.
Tämän rakenteen voi kuitenkin tehdä itse, jolloin on perusteltua käyttää
hallittua ikuista silmukkaa, joka lopetetaan break-lauseella. Rakenne
voisi olla suunnilleen seuraavanlainen:</p>