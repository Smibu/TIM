<p>Jälkimmäisessä versiossa lukujen 5 ja 2 keskiarvo lasketaan tulostuksen
yhteydessä. Keskiarvo lasketaan siis kahteen kertaan. Vaikka alemmassa
tavassa säästetään yksi koodirivi, kulutetaan siinä turhaan tietokoneen
resursseja laskemalla sama lasku kahteen kertaan. Tässä tapauksessa
tällä ei ole juurikaan merkitystä, sillä Keskarvo-aliohjelman suoritus
ei juurikaan rasita nykyaikaisia tietokoneita. Kannattaa kuitenkin
opetella tapa, ettei ohjelmassa tehtäisi <em>mitään</em> turhia suorituksia.</p>