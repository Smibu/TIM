<p>Kun olioon ei enää viittaa yhtään muuttujaa (olioviitettä), täytyy olion
käyttämät muistipaikat vapauttaa muuhun käyttöön. Oliot poistetaan
muistista puhdistusoperaation avulla. Tästä huolehtii C#:n
automaattinen roskienkeruu (garbage collection). Kun olioon ei ole enää
viitteitä, se merkitään poistettavaksi ja aina tietyin väliajoin
<em>puhdistusoperaatio</em> (kutsutaan usein myös nimellä roskienkerääjä,
garbage collector) vapauttaa merkittyjen olioiden muistipaikat.</p>