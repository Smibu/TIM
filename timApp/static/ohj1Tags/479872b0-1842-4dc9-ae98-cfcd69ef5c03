<p>Rivit 8-10 ovat dokumentaatiokommentteja. Rivillä 11 luodaan
Lumiukko-luokka, joka hieman poikkeaa HelloWorld-esimerkin tavasta luoda
uusi luokka. Tässä kohtaa käytämme ensimmäisen kerran Jypeli-kirjastoa,
ja koodissa kerrommekin, että Lumiukko-luokka, jota juuri olemme
tekemässä, ”perustuu” Jypeli-kirjastossa olevaan PhysicsGame-luokkaan.
Täsmällisemmin sanottuna Lumiukko-luokka peritään PhysicsGame-luokasta.
Tuon PhysicsGame-luokan avulla objektien piirtäminen, myöhemmin
liikuttelu ruudulla ja fysiikan lakien hyödyntäminen on vaivatonta.</p>