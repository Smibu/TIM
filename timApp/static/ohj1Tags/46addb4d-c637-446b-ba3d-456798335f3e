<p>C#-ohjelmia (lausutaan <em>c sharp</em>) voi kirjoittaa millä tahansa
tekstieditorilla. Tekstieditoreja on kymmeniä, ellei satoja, joten yhden
nimeäminen on vaikeaa. Osa on kuitenkin suunniteltu varta vasten
ohjelmointia ajatellen. Tällaiset tekstieditorit osaavat muotoilla
ohjelmoijan kirjoittamaa lähdekoodia (tai lyhyesti koodia)
automaattisesti siten, että lukeminen on helpompaa ja siten ymmärtäminen
ja muokkaaminen nopeampaa. Ohjelmoijien suosimia ovat mm. <em>Vim,</em> <em>Emacs,
ConTEXT</em> <em>ja</em> <em>NotePad++</em>, mutta monet muutkin ovat varmasti hyviä.
Monisteen alun esimerkkien kirjoittamiseen soveltuu hyvin mikä tahansa
tekstieditori.</p>