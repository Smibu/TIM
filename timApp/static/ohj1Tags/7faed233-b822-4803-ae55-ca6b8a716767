<p>Huomaa, että string (pienellä alkukirjaimella kirjoitettuna) on
System.String-luokan alias, joten string ja String voidaan samaistaa
muuttujien tyyppimäärittelyssä, vaikka tarkasti ottaen toinen on alias
ja toinen luokan nimi. Yksinkertaisuuden vuoksi jatkossa puhutaan
pääsääntöisesti vain String-tyypistä sillä oletuksella, että
System-nimiavaruus on otettu käyttöön lauseella using System;</p>