<p>Sierpinskin kolmio on puolalaisen matemaatikko <em>Wacław Sierpińskin</em>
vuonna 1915 esittelemä <em>fraktaali</em>. Se on tasasivuinen kolmio, jonka
ympärille piirretään kolme uutta tasasivuista kolmiota niin, että kunkin
uuden kolmion jokin kärki on edellisen (suuremman) kolmion sivun
keskipisteessä. Kunkin uuden kolmion koko on puolet suuremmasta
kolmiosta. Uudet kolmiot muodostuvat siis ”ison” kolmion yläosaan,
vasempaan alakulmaan ja oikeaan alakulmaan. Tilanne selviää paremmin
kuvasta. Sierpinskin kolmion toinen vaihe on alla. Kolmion viivojen
piirtämiseen käytämme Canvas-oliota (ks. luku 21).</p>