<p>Yllä olevassa esimerkissä keskimmäinen tulostus aiheuttaisi
DivideByZeroException-poikkeuksen ja tällöin siirryttäisiin välittömästi
catch-lohkoon. Kolmesta try-lohkossa olevasta tulostusrivistä tulostuisi
siis vain ensimmäinen. Jos haluaisimme, että kaikki lauseet, jotka eivät
heitä poikkeusta suoritettaisiin, täytyisi meidän tehdä jokaiselle
lauseelle oma try-catch -rakenteensa. Tällöin saisimme aikaan melkoisen
try-catch -viidakon. Useimmiten tällaisissa tilanteissa olisikin
järkevää tehdä suoritettavasta toimenpiteestä aliohjelma, joka
sisältäisi try-catch -rakenteen. Tällöin koodi siistiytyisi ja lyhenisi
huomattavasti.</p>