<p>Jos laskisimme useiden oppilaiden tenttiarvosanoja, niin aliohjelmamme
laskisi myös arvosanaRajat-taulukon arvot jokaisella kerralla erikseen.
Tämä on melko typerää tietokoneen resurssien tuhlausta. Meidän
kannattaakin tehdä oma aliohjelma siitä osasta, joka laskee
tenttiarvosanojen rajat. Tämä aliohjelma voisi palauttaa arvosanojen
rajat suoraan taulukossa. Nyt voisimme muuttaa LaskeArvosana-aliohjelmaa
niin, että se saa parametrikseen arvosanojen rajat taulukossa ja
opiskelijan tenttipisteet. Molempien aliohjelmien ComTest-testit ovat
myös näkyvillä.</p>