<p>Ensimmäisellä rivillä määritellään <em>luokka</em> (class) jonka nimi on
HelloWorld. Tässä vaiheessa riittää ajatella luokkaa ”kotina”
<em>aliohjelmille</em>. Aliohjelmista puhutaan lisää hieman myöhemmin.
Toisaalta luokkaa voidaan verrata ”piparkakkumuottiin”-se on
rakennusohje olioiden (eli ”piparkakkujen”) luomista varten. Ohjelman
ajamisen aikana olioita syntyy luokkaan kirjoitetun koodin avulla.
Olioita voidaan myös tuhota. Yhdellä luokalla voidaan siis tehdä monta
samanlaista oliota, aivan kuten yhdellä piparkakkumuotilla voidaan tehdä
monta samanlaista (samannäköistä) piparia.</p>